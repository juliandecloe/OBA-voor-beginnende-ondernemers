# Project 1 @cmda-minor-web · 2020-2021

## Digitaal leermateriaal voor een leven lang leren @OBA

In een week bouwt iedere student aan de hand van een user story een eigen prototype. Technieken geleerd bij [CSS to the Rescue](https://github.com/cmda-minor-web/css-to-the-rescue-2021) en [Web App from Scratch](https://github.com/cmda-minor-web/web-app-from-scratch-2021) worden toegepast bij het bouwen van de de prototypes.


## Programma

### Kickoff

Het project vindt plaats bij de Centrale OBA. Maandagochtend is om 10.00 uur de kickoff (09:30 uur inloop), vrijdag zijn de presentaties van de resultaten.

We verzamelen vanaf 09:30 uur op de 1e verdieping van de Centrale OBA, [Oosterdokskade 143](https://www.google.com/maps/place/OBA+library+of+Amsterdam/@52.3756983,4.9082087,15z/data=!4m2!3m1!1s0x0:0x6b97f693e6ecb494?ved=2ahUKEwioo6OrzubgAhWLNOwKHR6KDQgQ_BIwCnoECAYQCA).

## Opdrachtomschrijving
Binnen het OBA thema leven lang leren willen we de Amsterdammers van zoveel mogelijk bronnen voorzien om informeel te kunnen (blijven) leren. 
Naast de informatieve boeken, cursussen, videos enzovoort hebben we als nieuwe bron: open leermaterialen. Dit zijn onderzoeken en andere ondersteunende materialen op mbo/hbo/wo niveau . Deze verschillende bronnen willen we graag op thema doorzoekbaar maken en zinnig vormgegeven aanbieden aan de Amsterdammers. 
Aan jullie dus de opdracht om de verschillende bronnen via de api doorzoekbaar te maken, en deze voor de doelgroep volwassen, aan de hand van onderstaande thema's, vormgegeven aan te bieden. 

**Voeding en diëtiek**  
Als sportieve twintiger wil ik mij verdiepen in het effect van gezonde voeding op mijn conditie, om te leren hoe ik mijn sport beter kan beoefenen.

**Digitaal burgerschap**  
Als oudere burger wil ik leren hoe ik digitale formulieren van de gemeente kan vinden, invullen en versturen, om zodoende de digitalisering van de maatschappij beter het hoofd te kunnen bieden.

**Ondernemen**   
Als jonge ondernemer wil ik meer informatie vinden over het opzetten van een onderneming, om zodoende meer kans te hebben op succes.

Je bouwt een Single Page Application met data uit de API. Voor de vormgeving van de interface mag je out of the box denken. Je kan elementen uit de huisstijl van de OBA gebruiken, maar bent hier niet aan gebonden. Maak gebruik van al je CSS kennis en ga het experiment aan!

## Weekplanning

| Dag  | Tijd | Wat |
|---|---|--|
| Maandag 14/03 | 10:00 uur | Kickoff |
|  | 11:00 - 16:00 uur | Werken aan de opdracht @OBA |
| Dinsdag 15/03 | 9:30 - 16:00 uur | Gebruikers interviewen @OBA|
| Woensdag 16/03 | 9:30 - 16:00 uur | Standups met coaches en opdrachtgever @OBA |
|  | 16:00 uur | Weekly Nerd |
| Donderdag 17/03 | 9:30 - 16:00 uur | Testen met gebruikers @OBA |
| Vrijdag 18/03 | 12:00 uur | Presentaties en beoordeling @OBA |



## Werkwijze en Criteria

### Werkwijze

Full-time week werken aan (technisch) bewijzen van een concept-idee. Vrijdag is de pitch! Student laat zien dat hij/zij de vakken [CSS to the Rescue](https://github.com/cmda-minor-web/css-to-the-rescue-2021) en [Web App from Scratch](https://github.com/cmda-minor-web/web-app-from-scratch-2021) begrijpt en beheerst.

Op maandag, woensdag en vrijdag zijn er coaches aanwezig voor coaching en feedback. Maandag is de kickoff, woensdag zijn er standups om de status door te spreken. Waar ben je mee bezig? Loop je ergens vast of heb je hulp nodig? Waar sta je? Vrijdag is de beoordeling.

### Beoordeling
Tijdens de beoordeling krijg je feedback op het resultaat en op je functioneren. De vakdocenten kijken naar je code en beoordelen In hoeverre je in het project laten zien dat je de bijhorende vakken beheerst en goed hebt toegepast. 

Het project telt als AVV mee met de Meesterproef.

### Feedback over functioneren
Je hebt een leergierig, gedreven en zelfredzame houding nodig om de minor te kunnen halen. Welke vaardigheden heb je laten zien? Onderzoekend vermogen? Creativiteit? Conceptueel? In hoeverre komen je houding en verworven vaardigheden overeen met wat een frontender in de praktijk nodig heeft?

### Feedback over Web App from Scratch
In het vak [Web App from Scratch](https://github.com/cmda-minor-web/web-app-from-scratch-2021) heb je geleerd een web app te maken zonder frameworks of onnodige libraries, dus zoveel mogelijk met native HTML, CSS & JavaScript. Het eindproduct is een modulair opgezet prototype voor een single page web app. Data wordt opgehaald uit een externe API, waar nodig gemanipuleerd en vervolgens getoond in de Web App. Je leert hoe structuur aan te brengen in je code en hoe je hiermee 'from scratch' een web app kan maken.

### Feedback over CSS to the Rescue
In het vak [CSS to the Rescue](https://github.com/cmda-minor-web/css-to-the-rescue-2021) heb je geleerd over de (brede) scope van CSS, over Progressive Enhancement, de _cascase_, _inheritance_ en _specifity_. Het is belangrijk om deze basisprincipes van CSS goed te begrijpen. Niet alleen op praktisch niveau, ook op experimenteel niveau. Zonder goed begrip van de basisprincipes is CSS magisch en weird. Met een goed begrip heb je CSS onder controle en kan je het laten doen wat jij wil. En dat is nodig om webpagina’s vorm te geven met attention to detail; webpagina’s waar mensen blij van worden.

### Oplevering & criteria
- Presentatie met je bevindingen bij de OBA. 
- Github met je code en readme.

<!-- Add a link to your live demo in Github Pages 🌐-->

<!-- ☝️ replace this description with a description of your own work -->

<!-- replace the code in the /docs folder with your own, so you can showcase your work with GitHub Pages 🌍 -->

<!-- Add a nice poster image here at the end of the week, showing off your shiny frontend 📸 -->

<!-- Maybe a table of contents here? 📚 -->

<!-- How about a section that describes how to install this project? 🤓 -->

<!-- ...but how does one use this project? What are its features 🤔 -->

<!-- Maybe a checklist of done stuff and stuff still on your wishlist? ✅ -->

<!-- How about a license here? 📜 (or is it a licence?) 🤷 -->
